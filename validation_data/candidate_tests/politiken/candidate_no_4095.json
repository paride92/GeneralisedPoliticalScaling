{"CandidateID": 4095, "CandidateName": "Charlotte Bisserup Bechfeldt", "PartyID": 423, "PartyName": "Venstre", "CompareResults": [{"QuestionID": 264, "CandidateAnswer": 2, "Note": "Utroligt mange familier har det sv\u00e6rt for \u00f8jeblikket. Ogs\u00e5 selvom de voksne er i arbejde. Inflationen rammer dermed bredt, og derfor skal vi bruge v\u00e6rkt\u00f8jet afgiftsneds\u00e6ttelser - fx elafgiften - , som kommer alle til gavn. Kaosset vedr. udbetalingen af varmechecken viser, hvorfor m\u00e5lrettet hj\u00e6lp er en d\u00e5rlig id\u00e9."}, {"QuestionID": 265, "CandidateAnswer": 2, "Note": "Arne-pensionen tildeles efter hvor l\u00e6nge du har v\u00e6ret p\u00e5 arbejdsmarkedet og ikke om du er nedslidt. Ogs\u00e5 selvom regeringen s\u00e6lger ordningen p\u00e5 denne m\u00e5de. Det giver ikke mening, og vi har allerede en senior pensionsordning, der netop tildeles dem, der rent faktisk er nedslidte."}, {"QuestionID": 266, "CandidateAnswer": 2, "Note": "Lad os nu komme i m\u00e5l med 70 % m\u00e5ls\u00e6tningen, f\u00f8r overbud om nye m\u00e5ls\u00e6tninger tager til. Jeg g\u00e5r ind for klimafornuft, hvor vi reducerer CO2 udledningen gennem en markedsdrevet gr\u00f8n omstilling af det danske samfund. Vi l\u00f8ser ikke klimaudfordringerne ved at sende danske arbejdspladser ud af landet."}, {"QuestionID": 267, "CandidateAnswer": 4, "Note": "Vi skal hj\u00e6lpe i n\u00e6romr\u00e5derne og modvirke at b\u00e5dflygtninge drukner i Middelhavet."}, {"QuestionID": 268, "CandidateAnswer": 4, "Note": "Ventelisterne i sundhedsv\u00e6senet bliver l\u00e6ngere og l\u00e6ngere. Dette skyldes bl.a., at det er sv\u00e6rt at fastholde og rekruttere sundhedspersonale. Derfor er det fx n\u00f8dvendigt at give skattefordele til de sygeplejersker, der g\u00e5r fra deltid til fuldtid, s\u00e5 ventelisterne kan reduceres. Men jeg er imod at g\u00f8re op med den danske model p\u00e5 arbejdsmarkedet."}, {"QuestionID": 269, "CandidateAnswer": 5, "Note": "Inflationen rammer alle danskere og alle husstande. Derfor skal elafgiften ogs\u00e5 s\u00e6ttes ned, s\u00e5 de t\u00e5rnh\u00f8je elpriser falder til gavn for husholdnings\u00f8konomien. Det kan simpelthen ikke v\u00e6re rigtigt, at danskere der hver dag g\u00e5r p\u00e5 arbejde har ondt i maven over kommende regninger, fordi h\u00f8je afgifter og moms g\u00f8r dagligsagsforn\u00f8denheder meget, meget dyre i Danmark."}, {"QuestionID": 270, "CandidateAnswer": 2, "Note": "Alle skatter b\u00f8r s\u00e6nkes i Danmark, da danskernes egne penge befinder sig bedst i danskernes egne lommer. Men topskat er ikke en topprioritet for mig. Det skal kunne betale sig arbejde, hvorfor vi b\u00f8r lette i bunden f\u00f8rst."}, {"QuestionID": 271, "CandidateAnswer": 3, "Note": "En s\u00e5dan afvejning m\u00e5 ske fra gang til gang i forhold til den konkrete situation."}, {"QuestionID": 272, "CandidateAnswer": 2, "Note": "Jeg mener at familien bedst selv fordeler barslen imellem sig."}, {"QuestionID": 273, "CandidateAnswer": 4, "Note": "Jeg mener godt, at man kan oml\u00e6gge SU'en p\u00e5 en s\u00e5dan m\u00e5de, at rentefrie SU-l\u00e5n udg\u00f8r halvdelen af det samlede bel\u00f8b, en studerende kan f\u00e5 fra staten. Hvis man skal g\u00f8re det, kr\u00e6ver det dog ogs\u00e5, at man h\u00e6ver fribel\u00f8bet f\u00f8r skat for den studerende og forh\u00f8jer besk\u00e6ftigelsesfradraget."}, {"QuestionID": 274, "CandidateAnswer": 1, "Note": "Det er jeg dybt uenig i. At man vil tvangsfordele unge mennesker rundt p\u00e5 gymnasier alt efter, hvad deres for\u00e6ldre tjener, er b\u00e5de udansk og udemokratisk. Det skal ikke v\u00e6re for\u00e6ldrenes l\u00f8nseddel, som afg\u00f8r b\u00f8rnenes fremtid."}, {"QuestionID": 275, "CandidateAnswer": 5, "Note": "Vi er et lille land i en usikker verden. Vi har brug for et st\u00e6rkt, robust Forsvar, og s\u00e5 har vi brug for at indg\u00e5 i st\u00e6rke internationale alliancer som f.eks. NATO og EU. En del af NATO-alliancen best\u00e5r i en aftale om, at medlemslandene skal bruge 2% af deres BNP, s\u00e5 det skal vi selvf\u00f8lgelig levere p\u00e5 hurtigst muligt."}, {"QuestionID": 276, "CandidateAnswer": 2, "Note": "Jeg g\u00e5r fuldst\u00e6ndig ind for det frie valg, og dermed mener jeg ogs\u00e5, at det b\u00f8r v\u00e6re op til den enkelte familie at beslutte hvilken skole, som passer bedst til deres barn."}, {"QuestionID": 277, "CandidateAnswer": 4, "Note": "I takt med at vi lever l\u00e6ngere, s\u00e5 vil de offentlige udgifter naturligt stige. S\u00e5 det er klart, at den offentlige sektor skal tilf\u00f8res flere penge. Dermed ikke sagt, at tingene ikke kan g\u00f8res smartere og bedre i den offentlige sektor, hvormed vi f\u00e5r mere for pengene."}, {"QuestionID": 278, "CandidateAnswer": 3, "Note": "Jeg tror p\u00e5, at den enkelte kommune og skole er de bedste til at vurdere, hvad der passer bedst til deres b\u00f8rn. Den frihed til at tilpasse sig den faktiske virkelighed forsvinder delvis med minimumsnormeringer, som vedtages centralt fra af et Christiansborg, der ikke kender den faktiske virkelighed p\u00e5 hver enkelt skole eller institution."}, {"QuestionID": 279, "CandidateAnswer": 5, "Note": "Pengene b\u00f8r f\u00f8lge borgeren med henblik p\u00e5, at der skabes mere konkurrence til gl\u00e6de og gavn for borgeren, der f\u00e5r en hurtigere behandling. Ventelisterne i sundhedssystemet er alt, alt, alt for lange for \u00f8jeblikket."}, {"QuestionID": 280, "CandidateAnswer": 4, "Note": "Jeg er for EU, og jeg er meget glad for, at det danske forsvarsforbehold blev afskaffet med afstemningen den 1. juni 2022. De \u00f8vrige forbehold mener jeg dog ikke i udpr\u00e6get grad sv\u00e6kker danske interesser, og jeg ser derfor heller ingen grund til, at de skal til afstemning."}, {"QuestionID": 281, "CandidateAnswer": 4, "Note": "Det vil v\u00e6re \u00f8konomisk uansvarligt at bryde med velf\u00e6rdsforliget. At pensionsalderen f\u00f8lger den stigende levealder er \u00e9n af foruds\u00e6tningerne for, at vi ogs\u00e5 fremover har r\u00e5d til at prioritere b\u00e5de velf\u00e6rd, klima, og at vi har penge til at tage os af dem, der ikke kan arbejde til pensionsalderen."}, {"QuestionID": 282, "CandidateAnswer": 2, "Note": "Et juridisk k\u00f8nsskifte er en store beslutning, og jeg mener ikke, at man skal stille sm\u00e5 b\u00f8rn overfor en s\u00e5 stor beslutning"}, {"QuestionID": 283, "CandidateAnswer": 2, "Note": "Vi har brug for en ny, borgerlig regering med en ny statsminister. Vi har brug for en liberal-borgerlig regering, som f\u00f8rer en \u00f8konomisk ansvarlig politik, og som vil sikre et sundhedsv\u00e6sen tilbage i verdensklasse. Og det sikres bedst med Venstre i spidsen."}]}
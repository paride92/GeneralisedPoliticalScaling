{"CandidateID": 4347, "CandidateName": "Sebastian Mylsted-Schenstr\u00f8m", "PartyID": 435, "PartyName": "Danmarksdemokraterne", "CompareResults": [{"QuestionID": 264, "CandidateAnswer": 2, "Note": "Inflationen rammer alle i samfundet, og derfor skal vi g\u00f8re hvad vi kan for at hj\u00e6lpe alle. Nogle kan v\u00e6re s\u00e6rligt h\u00e5rdt ramt (eks. pensionister og studerende), og det m\u00e5 vi ogs\u00e5 forholde os til. \r\nDerfor vil vi eks. midlertidigt fjerne moms og afgifter p\u00e5 energi, s\u00e5ledes at Staten ikke spinder guld p\u00e5 energikrisen."}, {"QuestionID": 265, "CandidateAnswer": 1, "Note": "Arne-pensionen er kommet for at blive. Pensionisterne skal ikke g\u00f8res til kastebold i en politisk spil og nedslidte skal have ret til at g\u00e5 fra uden at skulle igennem et lang og bureaukratisk forl\u00f8b.\r\nDog skal vi g\u00f8re hvad vi kan for at tilskynde til, at flere har lyst til at blive l\u00e6ngere p\u00e5 arbejdsmarkedet."}, {"QuestionID": 266, "CandidateAnswer": 2, "Note": "Vi har allerede nogle af verdens h\u00f8jeste gr\u00f8nne afgifter for virksomheder, s\u00e5 selvom vi fortsat skal fremme den gr\u00f8nne omstilling, skal vi ikke presse danske arbejdspladser til udlandet. Vi gavner ikke den gr\u00f8nne omstilling ved at eksportere vores arbejdspladser og produktion, men snarere ved at eksportere gode gr\u00f8nne id\u00e9er!"}, {"QuestionID": 267, "CandidateAnswer": 5, "Note": "Det er en god id\u00e9 at flytte asylbehandlingen til sikre lande udenfor EU. Det vil dels sikre, at vi ikke bliver overrendt af asylans\u00f8gere, som vi ikke kan h\u00e5ndtere, og dels g\u00f8re det mindre attraktivt for migranter at fors\u00f8ge at komme til Danmark under p\u00e5skud af asyl.\r\nDertil vil det s\u00e6tte en stopper for menneskesmuglernes kyniske forretningsmodel og formegentlig ogs\u00e5 v\u00e6re \u00f8konomisk mere effektivt."}, {"QuestionID": 268, "CandidateAnswer": 4, "Note": "Folketinget skal ikke blande sig i l\u00f8n for enkelte faggrupper, og dermed undergrave den Danske Model. Vi skal sikre, at der er \u00f8konomi til, at Regioner og Kommuner kan tilbyde ordentlige og attraktive arbejdsvilk\u00e5r.\r\nDet m\u00e5 heller ikke kun handle om l\u00f8n, hvis vi skal vende flugten fra velf\u00e6rdssektoren - det handler nok s\u00e5 meget om bureaukrati og manglende tillid til og anerkendelse af faglighed."}, {"QuestionID": 269, "CandidateAnswer": 5, "Note": "Danskerne skal beholde flere af deres egne penge, og i en krisetid er det ikke passende, at Staten skal spinde guld p\u00e5 stigende energipriser. \r\nDerfor vil vi s\u00e6nke afgifterne helt i bund og midlertidigt fjerne momsen p\u00e5 el. P\u00e5 l\u00e6ngere sigt ser vi ogs\u00e5 gerne varig neds\u00e6ttelse af afgifterne helt generelt, hvis der kan findes en fornuftig finansiering heraf."}, {"QuestionID": 270, "CandidateAnswer": 1, "Note": "Topskatten mindsker arbejdsudbuddet og dr\u00e6ber motivationen, og derfor er vi positive overfor at lette skatten - ogs\u00e5 i toppen.\r\nRigtig mange - ogs\u00e5 faggrupper man ikke regner med - betaler i dag topskat. Det g\u00e6lder eks. b\u00e5de sygeplejersker, gymnasiel\u00e6rere og politifolk, som vi har akut brug for bliver motiveret til at yde en ekstra indsats. \r\nVores prim\u00e6re fokus er dog at lette skatten i bunden."}, {"QuestionID": 271, "CandidateAnswer": 2, "Note": "Vindm\u00f8ller og solceller fylder meget i landskabet udenfor de st\u00f8rre byer, og det er vigtigt, at vi tager hensyn til lokalomr\u00e5derne, n\u00e5r vi skal opf\u00f8re nye anl\u00e6g. Vindm\u00f8ller skal ud p\u00e5 vandet og solceller placeres, s\u00e5 de ses mindst muligt. Vi b\u00f8r begynde at installere solceller p\u00e5 tagene af alle offentlige bygninger og tilskynde til, at flere bygninger i byerne ogs\u00e5 f\u00e5r solceller p\u00e5 taget."}, {"QuestionID": 272, "CandidateAnswer": 1, "Note": "Vi skal ikke blande os i hvordan den enkelte familie indretter sig. Det er et skr\u00e5plan, at EU blander sig i danske barselsregler.\r\nFor at afb\u00f8de konsekvenserne af EUs utidige indblanding, \u00f8nsker vi at give 9 ugers ekstra barsel til familierne, som de selv kan bestemme hvem skal tage."}, {"QuestionID": 273, "CandidateAnswer": 4, "Note": "Som en, der selv har gennemf\u00f8rt en kandidatuddannelse fornyelig, kan jeg sige, at SU\u2019en n\u00e6rmest var en begr\u00e6nsende faktor, eftersom den gav mig et incitament til at arbejde mindre end jeg godt kunne pga. modregning.\r\nDerfor \u00f8nsker vi ogs\u00e5 at afskaffe indkomstbegr\u00e6nsingen, s\u00e5 det kan betale sig at arbejde ved siden af studiet - det viser forskning ogs\u00e5 gavner de studerendes karrieremuligheder."}, {"QuestionID": 274, "CandidateAnswer": 1, "Note": "Det er helt forkert tilgang, at ville tvangsfordele sig til \u201clighed\u201d. I stedet m\u00e5 vi s\u00e6tte m\u00e5lrettet ind p\u00e5 at forebygge ghettogymnasier.\r\nAt vi har fejlet p\u00e5 den front, skal ikke g\u00e5 ud over sagesl\u00f8se unge menneskers uddannelsesliv."}, {"QuestionID": 275, "CandidateAnswer": 5, "Note": "Vi m\u00e5 sande, at vi lever i en mere usikker verden og at vi ikke kan tr\u00e6kke p\u00e5 fredsdividenden l\u00e6ngere. Danmarks skal, i samarbejde med vores allierede, kunne forsvare vores territorier og afskr\u00e6kke aggressorer.\r\nSvigter vi dette ansvar, s\u00e5 risikerer vi en verden, hvor lande som Rusland, Kina og Iran f\u00e5r for meget magt."}, {"QuestionID": 276, "CandidateAnswer": 2, "Note": "Friskoler er et godt supplement til Folkeskolen. De kan ofte noget s\u00e6rligt, som Folkeskolen aldrig vil kunne, pga. sit almene og brede fokus.\r\nVi skal imidlertid investere i Folkeskolen, s\u00e5ledes at for\u00e6ldre ikke frav\u00e6lger Folkeskolen pga. manglende kvalitet, men for\u00e6ldre skal v\u00e6re frie til at tilv\u00e6lge friskoler pga. s\u00e6rlige kvaliteter."}, {"QuestionID": 277, "CandidateAnswer": 5, "Note": "Vi er n\u00f8dt til at sikre, at kernevelf\u00e6rden ikke udhules af befolkningsudviklingen. Vi kan ikke have, at ens ret til offentlig service af h\u00f8j kvalitet afh\u00e6nger mere af hvilken generation man tilh\u00f8rer, end af hvad vi som samfund har besluttet.\r\nSvigter vi dette, vil det undergrave tilliden til velf\u00e6rdsstaten og spille generationerne ud mod hinanden."}, {"QuestionID": 278, "CandidateAnswer": 1, "Note": "Gode normeringer er en god investering - b\u00e5de menneskeligt og samfunds\u00f8konomisk. \r\nLoven om minimumsnormeringer kan med fordel justeres, s\u00e5ledes at normeringstallene bliver mere p\u00e5lidelige, men vi skal under ingen omst\u00e6ndigheder sl\u00e6kke p\u00e5 normeringskravene."}, {"QuestionID": 279, "CandidateAnswer": 5, "Note": "Privathospitaler er et godt supplement til det offentlige sundhedsv\u00e6sen, og de bidrager til, at vi kan overholde Behandlingstidsgarantien. Samtidig aflaster de private hospitaler de offentlige, s\u00e5ledes at der bliver et mindre pres p\u00e5 disse. \r\nVi skal ikke tilbage til en tid, hvor borgere kunne vente p\u00e5 et nyt kn\u00e6 eller en hofteoperation i \u00e5revis!"}, {"QuestionID": 280, "CandidateAnswer": 5, "Note": "EU fylder mere end rigeligt, ja faktisk fylder EU n\u00e6rmere for meget, i dansk politik. Vi skal ikke afgive mere suver\u00e6nitet til EU, som gentagende gange har vist, at de fortolker traktaterne stadigt mere ekspansive og kreative m\u00e5der, hvormed EU mener at have ret til at blande sige i landenes interne anliggender. Ja tak til det indre marked og samarbejde, nej tak til overnational integration."}, {"QuestionID": 281, "CandidateAnswer": 4, "Note": "Det er et vilk\u00e5r for en b\u00e6redygtig dansk \u00f8konomi, at pensionsalderen f\u00f8lger den forventede levetid. Vi har ganske enkelt ikke r\u00e5d til andet.\r\nVi skal imidlertid sikre v\u00e6rdig tilbagetr\u00e6kning for nedslidte, samt bedre mulighed for selv at spare op til egen - eventuelt - tidligere pension."}, {"QuestionID": 282, "CandidateAnswer": 1, "Note": "K\u00f8nsidentitet er en indviklet ting, som skal v\u00e6re forbeholdt voksne at tage stilling til. B\u00f8rn skal ikke kastes ud i identitetspolitiske kampe og udefrakommende p\u00e5virkning, men have fred til at gennemleve puberteten naturligt. Har man som voksen et st\u00e6rk \u00f8nske om k\u00f8nsskifte, s\u00e5 skal man have lov til at leve, som man finder det bedst."}, {"QuestionID": 283, "CandidateAnswer": 1, "Note": "Danmark har brug for en borgerlig regering - de r\u00f8de partier har henover de sidste 4 \u00e5r bevist, at de ikke magter opgaven."}]}
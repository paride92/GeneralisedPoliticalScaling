{"CandidateID": 3822, "CandidateName": "Troels Stru Schmidt", "PartyID": 431, "PartyName": "Socialistisk Folkeparti", "CompareResults": [{"QuestionID": 264, "CandidateAnswer": 4, "Note": "Skattelettelser l\u00f8ser ingen problemer, det forv\u00e6rrer bare inflationen, skaber mere ulighed og udhuler vores f\u00e6lles velf\u00e6rdssamfund.\r\n\r\nLad os i stedet hj\u00e6lpe de mennesker, som er h\u00e5rdest ramt af inflationen. Vi kan give akut hj\u00e6lp til varmeregningen for folk med de laveste indkomster og fjerne socialt sk\u00e6ve udgifter som egenbetaling p\u00e5 tandl\u00e6ge og p\u00e5 psykolog-behandling."}, {"QuestionID": 265, "CandidateAnswer": 1, "Note": "Arne-pensionen er et stort fremskridt. Modstandere kalder sig nogle gange \"\u00f8konomisk ansvarlige\", men er det ansvarligt at give skattelettelser til direkt\u00f8rfamilien og samtidig sige, at en 70-\u00e5rig t\u00f8mrer med smadret ryg skal kravle rundt og arbejde p\u00e5 et hustag? Har vi r\u00e5d til milliarder til krudt og kugler, men ikke til en v\u00e6rdig pension til de mest nedslidte borgere?"}, {"QuestionID": 266, "CandidateAnswer": 5, "Note": "Vi st\u00e5r i en akut klima- og naturkrise med et omfattende kollaps af \u00f8kosystemer. Det er ikke et politisk eller ideologisk valg om vi skal blive klimaneutrale hurtigere end i dag. FNs klimarapporter dokumenterer, at vi har n\u00e5et gr\u00e6nsen for, hvor meget vi kan overudnytte vores planet.\r\nMed den gr\u00f8nne skattereform er for mange virksomheder undtaget fra at betale for deres forurening."}, {"QuestionID": 267, "CandidateAnswer": 2, "Note": "Vi skal ikke bek\u00e6mpe flygtninge - vi skal bek\u00e6mpe \u00e5rsagerne til, at mennesker flygter.\r\nLad os udskifte symbolpolitiske modtagercentre i Rwanda med konkrete udviklingsindsatser. \r\nDanmark kan dele sin viden om st\u00e6rke uddannelses-institutioner, gode sundhedscentre og demokrati. S\u00e5 bidrager vi til, at folk ikke beh\u00f8ver flygte."}, {"QuestionID": 268, "CandidateAnswer": 5, "Note": "Vi skal have reel ligel\u00f8n og afskaffe tjenestemandsreformen fra 1969. I fremtiden f\u00e5r vi akut mangel p\u00e5 bl.a. sygeplejersker, sosu'er og andre varme h\u00e6nder, som er uundv\u00e6rlige for at f\u00e5 samfundet til at l\u00f8be rundt. Har vi r\u00e5d til milliarder til krudt og kugler, er der ogs\u00e5 penge til en ordentlig l\u00f8n til sundhedsv\u00e6senets helte, som satte livet p\u00e5 spil under corona for at f\u00e5 alle sikkert igennem!"}, {"QuestionID": 269, "CandidateAnswer": 2, "Note": "Det er bedre at hj\u00e6lpe mennesker med de laveste indt\u00e6ger, end at lave en generel afgift-s\u00e6nkning, som i praksis er en skattelettelse. De borgerlige foresl\u00e5r afgift-lettelser og skattelettelser, som vil give tusindvis af kroner til direkt\u00f8rfamilien og til geng\u00e6ld koste 40.000 offentlige arbejdspladser.\r\nLad os i stedet give en h\u00e5nd til dem, som tr\u00e6nger mest."}, {"QuestionID": 270, "CandidateAnswer": 5, "Note": "Vi har et klart valg mellem velf\u00e6rd eller skattelettelser. Mens almindelige l\u00f8nmodtagere k\u00e6mper med inflation og og elpriser, tjener k\u00e6mpefirmaer som M\u00e6rsk milliarder p\u00e5 krisen, og betaler omkring 5% i skat. De penge kunne v\u00e6re g\u00e5et til psykiatrien, til de \u00e6ldre, til folkeskolen og til de socialt udsatte. Et rigt samfund som vores har r\u00e5d til at passe p\u00e5 sine borgere."}, {"QuestionID": 271, "CandidateAnswer": 3, "Note": "Der er sj\u00e6ldent en mods\u00e6tning mellem natur og gr\u00f8n energi. Vindm\u00f8ller kan nemt udstyres med systemer, s\u00e5 hverken fugle eller flagermus flyver ind i dem. Og havvindm\u00f8llers fundament kan skabe kunstige rev, som forbedrer naturkvaliteten. Selvf\u00f8lgelig skal vi ikke bygge i den mest s\u00e5rbare natur, men Danmark best\u00e5r af over 60% landbrugsareal, s\u00e5 der er nok af plads til sol og vind."}, {"QuestionID": 272, "CandidateAnswer": 4, "Note": "Der har p\u00e5 nogle punkter v\u00e6ret formel ligestilling i Danmark siden 1915, alts\u00e5 i over 100 \u00e5r - og det har stadig ikke skabt ligestilling p\u00e5 barselsomr\u00e5det. Derfor er det tydeligt, at der skal mere skub p\u00e5. N\u00e5r kvinderne tager al barslen, skaber det b\u00e5de en urimelig ulighed i m\u00e6nd og kvinders karrieremuligheder, og det forst\u00e6rker stenalder-t\u00e6nkning om at \"rigtige m\u00e6nd tager ikke barsel\"."}, {"QuestionID": 273, "CandidateAnswer": 1, "Note": "Danmark bliver ikke et rigere land af at f\u00e5 fattigere studerende. Uddannelse er en god investering for b\u00e5de den enkelte og for samfundet. Vi kan lade amerikanerne om hyper-forg\u00e6ldede studerende og en k\u00e6mpe social slagside i uddannelse, hvor kun de rigeste f\u00e5r en lang uddannelse. Generationskl\u00f8ften i velstand er stor nok i forvejen."}, {"QuestionID": 274, "CandidateAnswer": 4, "Note": "Det er vigtigt med en fair fordeling, men det handler ikke om indvandrere. Det handler om, at gymnasierne bliver stadigt mere opdelte i rige og fattige. Rige for\u00e6ldre k\u00f8ber en bolig p\u00e5 den helt rigtige adresse, s\u00e5 deres b\u00f8rn kommer p\u00e5 de velstillede gymnasier og bidrager til et i forvejen opdelt samfund. Samtidig er mange gymnasier uden for de store byer lukningstruede af faldende elevtal"}, {"QuestionID": 275, "CandidateAnswer": 1, "Note": "Vi bruger nok penge p\u00e5 forsvar. For mig er det afg\u00f8rende, at s\u00e5 meget som muligt af forsvarsbudgettet g\u00e5r til diplomati, fredsbevarelse, stabilisering og n\u00f8dhj\u00e6lp i krigszoner - ikke til krudt og kugler. NATOs egne regler muligg\u00f8r, at lande bruger dele af deres forsvarsbudget p\u00e5 klimatilpasning i udviklingslande, fordi klimaforandringer skaber konflikter."}, {"QuestionID": 276, "CandidateAnswer": 4, "Note": "Det er forst\u00e5eligt at familier frav\u00e6lger dysfunktionelle folkeskoler, men det er en ond spiral, og netop derfor skal vi styrke folkeskolen. V\u00e6k med super lange skoledage og mega-klasser. Udskift den spare\u00f8velse, som kaldes \"inklusion af alle\" med ressourcer til b\u00f8rn med s\u00e6rlige behov. Flere timer med to voksne i klassen og vi skal videre med minimumsnormeringer."}, {"QuestionID": 277, "CandidateAnswer": 4, "Note": "Der er akut mangel p\u00e5 varme h\u00e6nder, uligheden i Danmark har aldrig v\u00e6ret st\u00f8rre, men vi har r\u00e5d til velf\u00e6rd.\r\nMens den almindelige dansker betaler rimelige skatter, slipper M\u00e6rsk og multinationale firmaer stort set skattefrit, samtidig med, at de tjener milliarder p\u00e5 energikrisen. Hvorfor er der ikke mere beskatning p\u00e5 Nords\u00f8-olien? Hvorfor betaler flyselskaber ikke moms af fly-br\u00e6ndstof?"}, {"QuestionID": 278, "CandidateAnswer": 1, "Note": "Minimumsnormeringer var et k\u00e6mpe fremskridt, og skal bevares og udbygges. Alle, som har hentet deres b\u00f8rn i daginstitution ved, at p\u00e6dagogerne l\u00f8ber rigtig st\u00e6rkt. Det ville v\u00e6re uansvarligt, hvis der skulle v\u00e6re endnu f\u00e6rre mennesker til at passe vores b\u00f8rn."}, {"QuestionID": 279, "CandidateAnswer": 2, "Note": "Lad os nedbringe ventetiden og forbedre kvaliteten p\u00e5 de offentlige hospitaler, i stedet for at hoppe p\u00e5 de borgerliges \"frit valg\" - som betyder privatiseringer, dyrere og d\u00e5rligere service til alle. Sygeplejerskerne er s\u00e5 pressede, at de i stor stil flygter fra det offentlige. Var det ikke p\u00e5 tide, vi giver ligel\u00f8n til sygeplejersker og sosu'er, i stedet for at skr\u00e6mme dem over i det private?"}, {"QuestionID": 280, "CandidateAnswer": 4, "Note": "EU-forbeholdene fungerer fint, og skal ikke til afstemning. Lad os tale om politisk indhold i EU, i stedet for jura og forbehold. Vi skal bruge EU til at bek\u00e6mpe klimakrisen, udveksle id\u00e9er, styrke vores uddannelse og forskning, og modarbejde den store sociale ulighed - ikke til at tale om forbehold og traktater."}, {"QuestionID": 281, "CandidateAnswer": 2, "Note": "Pensionsalderen kan stige, men ikke i det uendelige. Det vigtigste er, at pensionen bliver differentieret. Mange akademikere har lyst til at arbejde, til de bliver 80 - det skal de have lov til. Men den nedslidte b\u00f8rnehavep\u00e6dagog har ret til en v\u00e6rdig pension efter at have l\u00f8ftet b\u00f8rn og skiftet bleer i 40 \u00e5r."}, {"QuestionID": 282, "CandidateAnswer": 4, "Note": "Et f\u00e5tal af b\u00f8rn oplever fra en meget tidlig alder at deres krop ikke stemmer overens med deres oplevede k\u00f8n, og det kan v\u00e6re en voldsom psykisk belastning for b\u00e5de dem selv og deres familier.\r\nDerfor skal hverken politikerne eller staten tvangs-tildele barnets k\u00f8n. Det skal v\u00e6re barnet selv, naturligvis efter grundig konsultation med b\u00e5de familie og sundhedspersoner, som kender barnets sag."}, {"QuestionID": 283, "CandidateAnswer": 2, "Note": "Jeg interesserer mig ikke for partifarver og bogstav-lege. I SF vil vi samarbejde med alle partier, som vil bidrage til at afv\u00e6rge klimakrisen, sikre tid til omsorg i \u00e6ldreplejen og skabe en stress-fri folkeskole uden megaklasser og meningsl\u00f8se tests."}]}
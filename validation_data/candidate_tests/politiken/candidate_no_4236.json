{"CandidateID": 4236, "CandidateName": "Karina Kirk", "PartyID": 425, "PartyName": "Nye Borgerlige", "CompareResults": [{"QuestionID": 264, "CandidateAnswer": 1, "Note": "Jeg er dybt modstander atf et \u201cLomme-penge-samfund\u201d hvor staten f\u00f8rst tager og s\u00e5 bagefter deler ud.\r\n\r\nJeg vil k\u00e6mpe for at staten tager mindre og at borgerne derved f\u00e5r lov til at beholde flere af deres egne penge - det er langt mere v\u00e6rdigt og vil \u00f8ge incitamentet for ogs\u00e5 at yde en ekstra indsats n\u00e5r og hvis n\u00f8dvendigt."}, {"QuestionID": 265, "CandidateAnswer": 2, "Note": "Mange der har v\u00e6ret p\u00e5 arbejdsmarkedet i mange \u00e5r, har sv\u00e6rt ved at overkomme de sidste \u00e5r. Kroppen er ved at v\u00e6re slidt, men det er ikke nok til, at f\u00e5 en f\u00f8rtidspension. S\u00e5 Arne-pensionen er kommet for at blive. Den b\u00f8r blive fulgt op med, nedsat skat: Bjarne, der forts\u00e6tter med at m\u00f8de ind hver dag, som han har gjort i 42 \u00e5r eller mere, skal m\u00e6rke, at vi andre s\u00e6tter pris p\u00e5 hans indsats."}, {"QuestionID": 266, "CandidateAnswer": 1, "Note": "DK\u00b4s andel af verdens samlede udledninger af drivhusgasser er p\u00e5 0,1 pct. Derfor vil det, vi g\u00f8r i DK p\u00e5 klimaomr\u00e5det, ikke kunne m\u00e5les globalt. En sn\u00e6versynet klimanationalisme med fokus p\u00e5 kun at nedbringe danske udledninger uden blik for de globale konsekvenser hj\u00e6lper ikke noget. Den gr\u00f8nne omstilling skal baseres p\u00e5 fakta og fornuft \u2013 ikke p\u00e5 f\u00f8lelser og mavefornemmelse."}, {"QuestionID": 267, "CandidateAnswer": 4, "Note": "Nye Borgerlige mener, at retten i udl\u00e6ndingeloven til at s\u00f8ge spontan asyl i Danmark b\u00f8r afskaffes, medmindre man kommer fra Danmarks n\u00e6romr\u00e5de. Flygtninge skal som en altovervejende hovedregel hj\u00e6lpes i n\u00e6romr\u00e5derne"}, {"QuestionID": 268, "CandidateAnswer": 3, "Note": "Danmark kommer til at mangle sygeplejersker og p\u00e6dagoger i fremtiden. I Nye Borgerlige vil vi gerne afhj\u00e6lpe problemet ved at s\u00e6tte dem fri af bureaukratiet og s\u00e6nke skatten markant, s\u00e5 alle f\u00e5r mere ud af de mange timer, de l\u00e6gger p\u00e5 arbejdet. Samtidig \u00f8nsker vi, at en st\u00f8rre andel af velf\u00e6rden produceres af private - men med offentlig finansiering."}, {"QuestionID": 269, "CandidateAnswer": 5, "Note": "En absurd stor del af danskernes elregning er afgifter til staten. Over halvdelen er moms og afgifter, hvilket er tosset, n\u00e5r politikerne samtidig vil have os til at bruge mere str\u00f8m frem for andre energikilder. Nye Borgerlige vil s\u00e6nke elafgiften og flere andre afgifter, s\u00e5 danskerne selv kan bestemme mere over, hvordan de vil bruge deres penge."}, {"QuestionID": 270, "CandidateAnswer": 1, "Note": "I NB\u2019s \u00f8konomiske plan g\u00f8res de f\u00f8rste 90.000 kroner om \u00e5ret, man tjener i l\u00f8nnet besk\u00e6ftigelse, skattefri. Derefter skal man betale 37 procent af resten og intet arbejdsmarkedsbidrag. Det er enkelt og til at forst\u00e5. .Derudover vil vi blandt andet s\u00e6nke elafgiften, br\u00e6ndstofsafgifter, forbrugsafgiter, selskabsskatten, rente- og aktiebeskatningen samt fjerne arveafgiften og registreringsafgiften."}, {"QuestionID": 271, "CandidateAnswer": 1, "Note": "Den gr\u00f8nne omstilling med ensidig satsning p\u00e5 vind og sol vil f\u00e5 negative f\u00f8lger for vores natur, milj\u00f8 og kulturlandskaber, da vind og sol kr\u00e6ver langt st\u00f8rre areal og langt flere materialer for at producere samme m\u00e6ngde str\u00f8m som kernekraft. Det, der kaldes den gr\u00f8nne omstilling, bliver sort, n\u00e5r der ikke tages hensyn til mennesker og natur."}, {"QuestionID": 272, "CandidateAnswer": 1, "Note": "Familier er forskellige, men desv\u00e6rre har EU og et flertal i Folketinget besluttet at lovgive om \u00f8rem\u00e6rket barsel. Det betyder, at det ikke l\u00e6ngere er familierne selv, der bestemmer, om mor tager barslen, om far tager barslen, eller om for\u00e6ldrene deler barslen. Nye Borgerlige mener, at den enkelte familie selv skal have fuld r\u00e5deret over hele barselsperioden."}, {"QuestionID": 273, "CandidateAnswer": 5, "Note": "Med NB\u2019s skattepolitik, hvor der indf\u00f8res en flad skat p\u00e5 37 procent, vil dem med l\u00e6ngerevarende uddannelser skulle betale mindre i skat kontra i dag, n\u00e5r de er f\u00e6rdige og f\u00e5r et godt betalt job. Det kan de godt finansiere selv med l\u00e5n og ved at supplere indt\u00e6gten med et studiejob. Vi \u00e6ndrer ikke p\u00e5 SU til studerende p\u00e5 andre m\u00e5der \u2013 bortset fra at fjerne retten til SU for udl\u00e6ndinge."}, {"QuestionID": 274, "CandidateAnswer": 1, "Note": "At gymnasier skal optage elever p\u00e5 baggrund af st\u00f8rrelsen p\u00e5 for\u00e6ldrenes pengepung, er meget udansk. Politikerne itales\u00e6tter aftalen som et fors\u00f8g p\u00e5 at blande elever for at skabe en mere socialt mangfoldig sammens\u00e6tning p\u00e5 landets gymnasier. I virkeligheden handler det om at f\u00e5 fordelt elever med muslimsk baggrund ud p\u00e5 velfungerende gymnasier \u2013 og omvendt."}, {"QuestionID": 275, "CandidateAnswer": 5, "Note": "Danmarks forsvarspolitik har til form\u00e5l at sikre, at danskerne kan leve i tryghed i deres eget land, og at vi kan bist\u00e5 vores allierede i NATO, hvis de bliver truet eller angrebet. For at det kan lade sig g\u00f8re, skal Forsvaret genopbygges. Det danske forsvarsbudget ligger i dag 18 mia. kr. under, hvad vi har lovet i NATO."}, {"QuestionID": 276, "CandidateAnswer": 1, "Note": "Vi vil lade pengene f\u00f8lge det enkelte barn, s\u00e5 for\u00e6ldrene frit kan v\u00e6lge den skole til deres barn, de \u00f8nsker \u2013 selvf\u00f8lgelig en skole baseret p\u00e5 danske v\u00e6rdier som demokrati, ligev\u00e6rd og ligestilling mellem k\u00f8nnene. Det er for\u00e6ldrene, der kender deres barn bedst, og derfor er det naturligvis ogs\u00e5 dem, der skal beslutte, om den lokale folkeskole eller en fri- eller privatskole passer bedst."}, {"QuestionID": 277, "CandidateAnswer": 4, "Note": "Det offentlige forbrug skal ikke stige, men kernevelf\u00e6rden skal styrkes. Hvis politikerne tog sig sammen og afskaffede fr\u00e5s, kunne der blive penge b\u00e5de til at styrke kernevelf\u00e6rden og s\u00e6nke skattetrykket. Politikerne bruger alt for mange af danskernes penge p\u00e5 unyttige form\u00e5l."}, {"QuestionID": 278, "CandidateAnswer": 2, "Note": "I stedet for statsligt diktat skal vi sikre, at p\u00e6dagoger og medhj\u00e6lpere har tid til b\u00f8rnene. Det g\u00f8r vi ved at sk\u00e6re det bureaukrati v\u00e6k, som politikerne gennem \u00e5rene har skabt. Generelt bruger p\u00e6dagogerne kun cirka halvdelen af tiden med b\u00f8rnene, og det er slet ikke godt nok. NB \u00f8nsker loven tilbagerullet."}, {"QuestionID": 279, "CandidateAnswer": 5, "Note": "Nye Borgerlige vil udvide denne rettighed, s\u00e5 det allerede fra dag 1 er muligt for patienten at kunne v\u00e6lge at blive udredt, unders\u00f8gt eller behandlet p\u00e5 et privat sygehus fremfor et offentligt sygehus. Det skal ikke v\u00e6re s\u00e5dan, at det kun er de velst\u00e5ende forundt at benytte sig af de private tilbud."}, {"QuestionID": 280, "CandidateAnswer": 5, "Note": "Nye Borgerlige mener, at de eksisterende EU-forbehold b\u00f8r bevares, da de er danskernes forsikring mod mere EU."}, {"QuestionID": 281, "CandidateAnswer": 4, "Note": "Danskerne skal selv kunne bestemme deres pensionsalder. Vi mener at folkepensionsalderen gerne m\u00e5 indekseres med levealderen. Vi anerkender, at mange har sv\u00e6rt ved at overkomme de sidste \u00e5r, n\u00e5r kroppen er ved at v\u00e6re slidt og vi bakker op om Arne-pensionen. Vi vil g\u00f8re mere for at sikre, at alle g\u00e5r en tryg alderdom i m\u00f8de, ingen m\u00e5 n\u00e5 pensionsalderen uden en stor nok formue at leve af."}, {"QuestionID": 282, "CandidateAnswer": 1, "Note": "K\u00f8nsskifte er ikke for b\u00f8rn. B\u00f8rn og unge gennemg\u00e5r mange faser og skal have rig mulighed for at udforske egen identitet op igennem barn- og ungdom. Det m\u00e5 og skal altid v\u00e6re en voksen beslutning, om man \u00f8nsker at skifte k\u00f8n \u2013 uanset om det er juridisk eller fysisk. Hvad man g\u00f8r, n\u00e5r man er 18 \u00e5r, m\u00e5 man selv bestemme. Men b\u00f8rn skal have lov til at v\u00e6re b\u00f8rn."}, {"QuestionID": 283, "CandidateAnswer": 1, "Note": "Nye Borgerlige ser helst en bred, borgerlig flertalsregering med deltagelse af alle borgerlige partier: Venstre, Det Konservative Folkeparti, Nye Borgerlige, Liberal Alliance, Danmarksdemokraterne og DF."}]}
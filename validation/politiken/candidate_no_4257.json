{"CandidateID": 4257, "CandidateName": "Mette Thiesen", "PartyID": 425, "PartyName": "Nye Borgerlige", "CompareResults": [{"QuestionID": 264, "CandidateAnswer": 1, "Note": "Det er blevet dyrere at v\u00e6re dansker. Priserne er steget, og regningerne er blevet st\u00f8rre. De r\u00f8de partier giver checks til de v\u00e6lgergrupper, de selv synes, har fortjent det. S\u00e5dan skal det ikke v\u00e6re. Nye Borgerlige \u00f8nsker derimod at s\u00e6nke skatter og afgifter p\u00e5 blandt andet br\u00e6ndstof, el og forbrugsvarer. For alle danskere skal have lov til at bestemme over flere af deres egne penge."}, {"QuestionID": 265, "CandidateAnswer": 2, "Note": "Mange, der har v\u00e6ret p\u00e5 arbejdsmarkedet i mange \u00e5r, har sv\u00e6rt ved at overkomme de sidste \u00e5r. Arne-pensionen er kommet for at blive, og den b\u00f8r blive fulgt op med, at de, der ikke v\u00e6lger den tidlige pension, f\u00e5r en anerkendelse i form af nedsat skat. For at flytte samfundet i en mere borgerlig retning skal alle fremover have langt bedre muligheder for at spare op til deres egen pension."}, {"QuestionID": 266, "CandidateAnswer": 1, "Note": "Det, vi g\u00f8r i Danmark p\u00e5 klimaomr\u00e5det, kan slet ikke m\u00e5les globalt. En sn\u00e6versynet klimanationalisme med fokus p\u00e5 kun at nedbringe danske udledninger uden blik for de globale konsekvenser hj\u00e6lper ikke noget. Den gr\u00f8nne omstilling skal baseres p\u00e5 fakta og fornuft \u2013 ikke p\u00e5 f\u00f8lelser og mavefornemmelse. Det skal ikke blive dyrere at v\u00e6re dansker eller virksomhed i Danmark."}, {"QuestionID": 267, "CandidateAnswer": 4, "Note": "Behovet for et nyt asylsystem er indlysende, da det nuv\u00e6rende system er inhumant. Migranter fra fjerne lande sendes ud p\u00e5 farefulde rejser, hvor mange omkommer undervejs, og systemet hj\u00e6lper kun de f\u00e5 p\u00e5 bekostning af de mange. Nye Borgerlige mener, at retten til at s\u00f8ge spontan asyl i Danmark b\u00f8r afskaffes. Flygtninge skal som en altovervejende hovedregel hj\u00e6lpes i n\u00e6romr\u00e5derne."}, {"QuestionID": 268, "CandidateAnswer": 3, "Note": "Danmark kommer til at mangle sygeplejersker og p\u00e6dagoger i fremtiden. I Nye Borgerlige vil vi gerne afhj\u00e6lpe problemet ved at s\u00e6tte dem fri af bureaukratiet og s\u00e6nke skatten markant. Men politikerne skal ikke blande sig i l\u00f8ndannelsen. L\u00f8n skal forhandles mellem arbejdsgivere og l\u00f8nmodtagere. S\u00e5dan fungerer den danske model."}, {"QuestionID": 269, "CandidateAnswer": 5, "Note": "En absurd stor del af danskernes elregning er afgifter til staten. Over halvdelen er moms og afgifter, hvilket er tosset, n\u00e5r politikerne samtidig vil have os til at bruge mere str\u00f8m frem for andre energikilder. Nye Borgerlige vil s\u00e6nke elafgiften og flere andre afgifter, s\u00e5 danskerne selv kan bestemme mere over, hvordan de vil bruge deres egne penge."}, {"QuestionID": 270, "CandidateAnswer": 1, "Note": "I Nye Borgerliges \u00f8konomiske plan g\u00f8res de f\u00f8rste 90.000 kroner om \u00e5ret, man tjener i l\u00f8nnet besk\u00e6ftigelse, skattefri. Derefter skal man betale 37 procent af resten og intet arbejdsmarkedsbidrag. Derudover vil vi s\u00e6nke en r\u00e6kke andre skatter og afgifter. Politikerne skal bestemme mindre, og danskerne skal bestemme mere selv - ogs\u00e5 over flere af deres egne penge."}, {"QuestionID": 271, "CandidateAnswer": 1, "Note": "Den gr\u00f8nne omstilling med ensidig satsning p\u00e5 vind og sol vil f\u00e5 negative f\u00f8lger for vores natur, milj\u00f8 og kulturlandskaber, da vind og sol kr\u00e6ver langt st\u00f8rre areal og langt flere materialer for at producere samme m\u00e6ngde str\u00f8m som kernekraft. Opstilling af vindm\u00f8lleparker p\u00e5 land, som b\u00e5de generer med st\u00f8j og sk\u00e6mmer udsigten, b\u00f8r ikke kunne gennemf\u00f8res uden en lokal folkeafstemning."}, {"QuestionID": 272, "CandidateAnswer": 1, "Note": "Familier er forskellige, men desv\u00e6rre har EU og et flertal i Folketinget besluttet at lovgive om \u00f8rem\u00e6rket barsel. Det betyder, at det ikke l\u00e6ngere er familierne selv, der bestemmer, om mor tager barslen, om far tager barslen, eller om for\u00e6ldrene deler barslen. Nye Borgerlige mener, at den enkelte familie selv skal have fuld r\u00e5deret over hele barselsperioden."}, {"QuestionID": 273, "CandidateAnswer": 5, "Note": "Med Nye Borgerliges skattepolitik, hvor der indf\u00f8res en flad skat p\u00e5 37 procent, vil dem med l\u00e6ngerevarende uddannelser skulle betale mindre i skat i forhold til i dag, n\u00e5r de er f\u00e6rdige og f\u00e5r et godt betalt job. Derfor er det kun rimeligt, at akademikerne ikke skal have SU de sidste to \u00e5r af deres uddannelse. Det kan de godt finansiere selv med l\u00e5n og ved at supplere indt\u00e6gten med et studiejob."}, {"QuestionID": 274, "CandidateAnswer": 1, "Note": "At gymnasier skal optage elever p\u00e5 baggrund af st\u00f8rrelsen p\u00e5 for\u00e6ldrenes pengepung er meget udansk. Politikerne itales\u00e6tter aftalen som at skabe en mere social mangfoldig sammens\u00e6tning p\u00e5 landets gymnasier, men det en helt forkert vej at g\u00e5. Nye Borgerlige mener, at det frie valg skal sikres, for regningen for \u00e5rtiers fejlslagen udl\u00e6ndingepolitik skal ikke lande i b\u00f8rne- og teenagev\u00e6relset."}, {"QuestionID": 275, "CandidateAnswer": 5, "Note": "Danmarks forsvarspolitik har til form\u00e5l at sikre, at danskerne kan leve i tryghed i deres eget land, og at vi kan bist\u00e5 vores allierede i NATO. De andre partier har endelig indset, at NATO-aftalen om 2 % af BNP til forsvarsudgifter skal opfyldes \u2013 men desv\u00e6rre f\u00f8rst i 2033. Vi skylder os selv og vores allierede langt hurtigere at f\u00e5 genopbygget dansk forsvar."}, {"QuestionID": 276, "CandidateAnswer": 1, "Note": "Koblingsprocenten b\u00f8r h\u00e6ves fra 76 til 100. For danske familier skal have et reelt frit skolevalg, s\u00e5 der skal v\u00e6re \u00f8konomisk ligestilling mellem de frie grundskoler og folkeskoler. Vi vil lade pengene f\u00f8lge det enkelte barn, s\u00e5 for\u00e6ldrene frit kan v\u00e6lge den skole til deres barn, de \u00f8nsker \u2013 selvf\u00f8lgelig en skole baseret p\u00e5 danske v\u00e6rdier som frihed, demokrati og ligestilling mellem k\u00f8nnene."}, {"QuestionID": 277, "CandidateAnswer": 2, "Note": "Det offentlige forbrug skal ikke stige, men kernevelf\u00e6rden skal styrkes. Hvis politikerne tog sig sammen og afskaffede fr\u00e5s, kunne der blive penge b\u00e5de til at styrke kernevelf\u00e6rden og s\u00e6nke skattetrykket. Nye Borgerliges \u00f8konomiske plan sikrer, at udgifter til sundhed og \u00e6ldreomsorg kan f\u00f8lge med udviklingen."}, {"QuestionID": 278, "CandidateAnswer": 4, "Note": "I stedet for statsligt diktat skal vi sikre, at p\u00e6dagoger og medhj\u00e6lpere har tid til b\u00f8rnene. Det g\u00f8r vi ved at sk\u00e6re det bureaukrati v\u00e6k, som politikerne gennem \u00e5rene har skabt. Nye Borgerlige vil give et frihedsbrev til institutionerne, s\u00e5 fagpersonerne s\u00e6ttes fri. Og s\u00e5 vil vi lade pengene f\u00f8lge det enkelte barn, s\u00e5 for\u00e6ldrene kan v\u00e6lge den institution, der passer bedst til deres barn."}, {"QuestionID": 279, "CandidateAnswer": 5, "Note": "I dag kan patienter v\u00e6lge, hvilket offentligt sygehus de vil udredes eller behandles p\u00e5 efter henholdsvis 30 og 60 dage. Er ventetiden mere, kan patienten v\u00e6lge et privat tilbud. Nye Borgerlige vil udvide denne rettighed, s\u00e5 det allerede fra dag 1 er muligt for patienten at kunne v\u00e6lge at blive udredt, unders\u00f8gt eller behandlet p\u00e5 et privat sygehus fremfor et offentligt sygehus."}, {"QuestionID": 280, "CandidateAnswer": 5, "Note": "De eksisterende EU-forbehold b\u00f8r bevares, da de er danskernes forsikring mod mere EU."}, {"QuestionID": 281, "CandidateAnswer": 4, "Note": "Danskerne skal i h\u00f8jere grad selv kunne bestemme deres pensionsalder. Til geng\u00e6ld m\u00e5 folkepensionsalderen gerne indekseres med levealderen. Nye Borgerlige vil g\u00f8re mere for at sikre, at alle g\u00e5r en tryg og v\u00e6rdig alderdom i m\u00f8de. Ingen m\u00e5 n\u00e5 pensionsalderen uden en tilstr\u00e6kkelig formue at leve af. Flere skal have bedre mulighed for at spare op igennem st\u00f8rre r\u00e5deret over egne penge."}, {"QuestionID": 282, "CandidateAnswer": 1, "Note": "K\u00f8nsskifte er ikke for b\u00f8rn. B\u00f8rn og unge gennemg\u00e5r mange faser og skal have rig mulighed for at udforske egen identitet op igennem barn- og ungdom. Det m\u00e5 og skal altid v\u00e6re en voksen beslutning, om man \u00f8nsker at skifte k\u00f8n \u2013 uanset om det er juridisk eller fysisk. Hvad man g\u00f8r, n\u00e5r man er 18 \u00e5r, m\u00e5 man selv bestemme. Men b\u00f8rn skal have lov til at v\u00e6re b\u00f8rn."}, {"QuestionID": 283, "CandidateAnswer": 1, "Note": "Nye Borgerlige ser helst en bred, borgerlig flertalsregering med deltagelse af alle borgerlige partier: Venstre, Det Konservative Folkeparti, Nye Borgerlige, Liberal Alliance, Danmarksdemokraterne og DF. Det er vigtigt, at vi f\u00e5r v\u00e6ltet Mette Frederiksen og f\u00e5r en ny regering, som vil l\u00f8se udl\u00e6ndingepolitikken fra bunden og tr\u00e6kke Danmark i en borgerlig retning."}]}